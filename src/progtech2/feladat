Készítsünk programot, amely egy számítástechnikai termékekkel foglalkozó cég árukészletét és rendeléseit kezeli.
 A programot használhatják az alkalmazottak és a vevők is, de az egyszerűség kedvéért elegendő egy közös felhasználói
 felületet készíteni.

    A program jelenítse meg kategóriánként a termékeket (gyártó, típus, leírás, ár, raktárkészlet, aktív-e), 
    valamint legyen lehetőség az aktív termékek raktárkészletének növelésére.

    Legyen lehetőség új termék felvitelére az előbb leírt tulajdonságok mindegyikének megadásával,
    ám a raktárkészlet kezdetben mindig 0 legyen.

    Amennyiben egy termék hosszabb távon nem hozzáférhető, lehessen inaktívvá tenni. Később természetesen lehessen újra aktívvá tenni is.
    A program jelenítse meg a még nem teljesített rendeléseket (dátum, név, cím, telefonszám, email cím, összérték),
    és mindegyiknél jelezze, hogy a rendelés teljesíthető-e - azaz rendelkezésre áll-e a termékeknél a kellő raktárkészlet,
    figyelembe véve a megrendelt darabszámokat és az aktivitásokat is.
    A teljesíthető megrendeléseket lehessen teljesíteni azok kiválasztásával. 
    Teljesítéskor a program kérjen megerősítést, majd automatikusan módosítsa a raktárkészletet is.
    A teljesített megrendelések többé ne legyenek láthatóak.
    Legyen lehetőség új megrendelés leadására a név, a cím, a telefonszám és az email cím megadásával, 
    valamint a megrendelni kívánt termékek felsorolásával. Egy adott termékből egyszerre több darabot is lehessen rendelni. 
    Csak az aktív termékek közül lehessen válogatni.

Az adatbázis az alábbi adatokat tárolja (ezek még nem feltétlenül a fizikai adattáblák):

    Kategóriák: név;
    Termékek: gyártó, típus, leírás, kategória, ár, raktárkészlet, aktív-e;
    Rendelések: név, cím, telefonszám, email cím, termékek listája, teljesített-e.

